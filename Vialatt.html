<!doctype html>
<html>
	<head>
		<title>Vialatt</title>
	</head>
	<body style="background-color:rgb(92, 92, 214)">
		<center>
		<h1>
		<font face="MV Boli">LA VIA LATTEA</font>
		</h1>
		</center>
		<font face="Times New Roman, Times, serif">La Via Lattea (dal latino Via Lactea) è la galassia a cui appartiene il <a href="Sistema.html" style="color:black" target="destra">Sistema solare</a>; è la galassia per antonomasia, poiché il nome deriva dal greco galaxias, latteo, utilizzato in epoca greca per designarla.<br>
In base agli studi più recenti pare che da un punto di vista strettamente morfologico, la Galassia sia una galassia a spirale barrata, ovvero una galassia composta da un nucleo attraversato da una struttura a forma di barra da cui si dipartono i bracci di spirale che seguono un andamento logaritmico; insieme alla Galassia di Andromeda, è il membro principale del Gruppo Locale, un insieme di galassie comprendente anche la Galassia del Triangolo ed una cinquantina di galassie minori, principalmente galassie nane.<br><br>
Il disco stellare della Via Lattea ha un diametro di circa 100 000 anni luce e uno spessore, nella regione dei bracci, di circa 1 000 anni luce. Le stime sul numero di stelle che la compongono sono varie e a volte controverse: secondo alcune fonti sarebbero circa 200 miliardi, mentre secondo altre potrebbero essere fino a 400 miliardi.  In realtà il numero esatto dipende dalla quantità delle stelle di piccola massa, altamente incerto; inoltre recenti osservazioni inducono a pensare che il disco gassoso della Via Lattea abbia uno spessore di ben 12 000 anni luce, un valore dodici volte superiore a quello precedentemente ipotizzato. Se vi fosse un modellino in scala con un diametro di 130 km che rappresentasse la nostra Galassia, il <a href="Sistema.html" style="color:black" target="destra">Sistema solare</a> ne occuperebbe appena 2 millimetri.<br><br>
Definire l'età esatta della Via Lattea presenta notevoli difficoltà; l'età stimata di HD 140283, la stella più antica conosciuta nella Galassia, è di circa 13,6 miliardi di anni, un'età non molto diversa da quella dell'Universo stesso.
		</font>
		<br>
		<br>
		<center>
		<img src="vialatt.gif" width="500" height="300">
		<br>
		<br>
		</center>
	</body>
</html>